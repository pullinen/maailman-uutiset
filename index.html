<!DOCTYPE html>
<html>
    <head>
        <title>Maailman uutiset</title>
        <link rel="stylesheet" href="styles.css"/>
    </head>
    <body>
        <h1 id="maailman-uutiset">Maailman uutiset</h1>
        <h4 id="euroopan-ainoa-paperille-painettu-iltapäivälehti">Euroopan ainoa paperille painettu iltapäivälehti</h4>
        <h4 id="section">29.12.2121</h4>
        <h2 id="orvalin-sankarille-ritarin-arvo">Orvalin Sankarille ritarin arvo</h2>
        <p>Belgian kuningas Albert IV on myöntänyt Orvalin sienikapinan kukistaneelle komentaja Silas Bernheimille ritarin arvon etäyhteyden yli järjestetyssä seremoniassa 28.12. Myös Yliplanetaarinen liittouma on ilmoittanut palkitsevansa Bernheimin ensimmäistä kertaa myönnettävillä “Planeetan avaimilla”, kun tämä palaa Maan pinnalle alkuvuodesta 2122.</p>
        <p>Sienikapinassa kuoli yli 12 000 pioneeria, joista suurin osa menehtyi taistelussa kaupungin hallinnasta ja kapinallisten viime tekonaan laukaisemassa hermokaasuiskussa Orvalin keskustaan. Menehtyneiden joukossa ovat 2000 pääosin belgialaista sotilasta, jotka kaatuivat vapauttaessaan kaupunkia kapinallisilta.</p>
        <p>Merkittävässä roolissa oli myös liittouman karhukaisjoukkue Alfa, jonka ensimmäinen tehtävä johti viisihenkisen joukkueen keskelle sisällissotaa. Karhukaiset avustivat Bernheimin joukkoja, ja komentajan omien sanojen mukaan kaupunki olisi edelleen kapinallisten hallussa ilman karhukaisten apua. Joukkue Alfan jäsenet Järvinen ja Richardson kaatuivat taistelussa, selvinneet Beam, Farud ja Grosso palasivat Maahan juuri ennen joulua.</p>
        <p>Pysäyttävän videokoosteen kapinallisten hirmuteoista kuvannut työläisten oikeuksien puolestapuhuja Scruffy Stallone kaatui myös Orvalin taistelussa. Video on katsottavissa verkkosivustollamme. Varoitus: sisältö saattaa järkyttää herkimpiä lukijoitamme.</p>
        <p>Kapinan taustalla olivat kommunistiagitaattori Robin Daugherty sekä tuntematon joukkohysteriaa aiheuttava sieni-infektio. Liittouman edustajat eivät toistaiseksi ole kommentoineet huhuja sienen maan ulkopuolisesta alkuperästä.</p>
        <h2 id="me-haluamme-sinut">Me haluamme sinut!</h2>
        <p>Karhukaisia tarvitaan taas. Ensimmäisestä tehtävästä selvinneet hahmot saavat paluumatkan palkkansa $4000 sovitusti. Lisäksi sotilaat Beam, Farud ja Grosso saavat yhden Advancementin (CRB sivu 54) verran täydennyskoulutusta, kyberneettisiä parannuksia ja/tai geenihoitoja. Liittouma lunastaa käytettyjä tavaroita puoleen hintaan, sotavarusteiden myynti ulkopuolisille on laitonta (mutta toki mahdollista).</p>
        <p>Kaikki saavat myös tehdä uuden hahmon halutessaan, ja osan onkin pakko näin tehdä. Tässä noudatetaan samoja sääntöjä kuin aiemminkin, ja tässäkin tapauksessa käytettävissä on $4000 budjetti plus hahmon omat säästöt, tyypillisesti $500. Myös uudet hahmot pääsevät nauttimaan samoista koulutus- ja parantelumahdollisuuksista kuin veteraanikarhukaiset, eli saavat yhden Advancementin.</p>
        <p>Liittouma on Orvalin tehtävän aikana parantanut hankintaorganisaatiotaan ja pystyy nyt tarjoamaan konsulteilleen uudempaa aseteknologiaa sopivasti subventoituun hintaan.</p>
        <table>
        <caption>Käämiaseet ampuvat pienikaliiperisia 2mm EC -luoteja, jotka kiihdytetään äärimmäiseen nopeuteen magneettikentän avulla. Käämiaseet ovat erittäin tehokkaita panssarointia vastaan.</caption>
        <thead>
        <tr class="header">
        <th style="text-align: left;">Käämiaseet</th>
        <th style="text-align: center;">Kantama</th>
        <th style="text-align: center;">Vahinko</th>
        <th style="text-align: center;">AP</th>
        <th style="text-align: center;">ROF</th>
        <th style="text-align: center;">Lipaskoko</th>
        <th style="text-align: center;">Min Str</th>
        <th style="text-align: center;">Paino</th>
        <th style="text-align: right;">Hinta</th>
        </tr>
        </thead>
        <tbody>
        <tr class="odd">
        <td style="text-align: left;">Walther PPK-12 pistooli</td>
        <td style="text-align: center;">15/30/60</td>
        <td style="text-align: center;">2d4</td>
        <td style="text-align: center;">6</td>
        <td style="text-align: center;">1-2</td>
        <td style="text-align: center;">30</td>
        <td style="text-align: center;">d4</td>
        <td style="text-align: center;">5</td>
        <td style="text-align: right;">$500</td>
        </tr>
        <tr class="even">
        <td style="text-align: left;">Gauss-kivääri M72</td>
        <td style="text-align: center;">30/60/120</td>
        <td style="text-align: center;">2d6</td>
        <td style="text-align: center;">8</td>
        <td style="text-align: center;">1-3</td>
        <td style="text-align: center;">60</td>
        <td style="text-align: center;">d6</td>
        <td style="text-align: center;">12</td>
        <td style="text-align: right;">$1000</td>
        </tr>
        </tbody>
        </table>
        <table>
        <caption>Laserkiväärit kohdistavat korkeaenergisiä laserpulsseja kohteeseensa. Tässä kokoluokassa laserit eivät ole kovin tehokkaita panssaria vastaan, mutta tulinopeudet ovat tyypillisesti korkeita, sillä laserin ampuminen ei aiheuta lainkaan rekyyliä.</caption>
        <thead>
        <tr class="header">
        <th style="text-align: left;">Laserkiväärit</th>
        <th style="text-align: center;">Kantama</th>
        <th style="text-align: center;">Vahinko</th>
        <th style="text-align: center;">AP</th>
        <th style="text-align: center;">ROF</th>
        <th style="text-align: center;">Lipaskoko</th>
        <th style="text-align: center;">Min Str</th>
        <th style="text-align: center;">Paino</th>
        <th style="text-align: right;">Hinta</th>
        <th style="text-align: left;">Muuta</th>
        </tr>
        </thead>
        <tbody>
        <tr class="odd">
        <td style="text-align: left;">Raytheon ILR laserkivääri</td>
        <td style="text-align: center;">50/100/200</td>
        <td style="text-align: center;">2d6</td>
        <td style="text-align: center;">-</td>
        <td style="text-align: center;">1-3</td>
        <td style="text-align: center;">80</td>
        <td style="text-align: center;">d4</td>
        <td style="text-align: center;">20</td>
        <td style="text-align: right;">$1500</td>
        <td style="text-align: left;">Ei rekyyliä</td>
        </tr>
        <tr class="even">
        <td style="text-align: left;">Raytheon SPR raskas pulssikivääri</td>
        <td style="text-align: center;">50/100/200</td>
        <td style="text-align: center;">2d6</td>
        <td style="text-align: center;">-</td>
        <td style="text-align: center;">3-5</td>
        <td style="text-align: center;">80</td>
        <td style="text-align: center;">d8</td>
        <td style="text-align: center;">80</td>
        <td style="text-align: right;">$4000</td>
        <td style="text-align: left;">Ei rekyyliä</td>
        </tr>
        </tbody>
        </table>
        <table>
        <thead>
        <tr class="header">
        <th style="text-align: left;">Patruunat</th>
        <th style="text-align: center;">Hinta</th>
        <th style="text-align: center;">Paino</th>
        <th style="text-align: left;">Muuta</th>
        </tr>
        </thead>
        <tbody>
        <tr class="odd">
        <td style="text-align: left;">2mm EC</td>
        <td style="text-align: center;">$15/30</td>
        <td style="text-align: center;">2/30</td>
        <td style="text-align: left;">-</td>
        </tr>
        <tr class="even">
        <td style="text-align: left;">Akku, laseraseisiin</td>
        <td style="text-align: center;">$100/80</td>
        <td style="text-align: center;">20/80</td>
        <td style="text-align: left;">Uudelleenladattava</td>
        </tr>
        </tbody>
        </table>
        <table>
        <colgroup>
        <col style="width: 22%" />
        <col style="width: 6%" />
        <col style="width: 71%" />
        </colgroup>
        <thead>
        <tr class="header">
        <th style="text-align: left;">Haarniskan lisävarusteet</th>
        <th style="text-align: right;">Hinta</th>
        <th style="text-align: left;">Mitä?</th>
        </tr>
        </thead>
        <tbody>
        <tr class="odd">
        <td style="text-align: left;">Avaruuslaastari</td>
        <td style="text-align: right;">$50</td>
        <td style="text-align: left;">Mahdollistaa avaruuspuvun, tai haarniskan, pikakorjauksen</td>
        </tr>
        <tr class="even">
        <td style="text-align: left;">Magneettikengät</td>
        <td style="text-align: right;">$500</td>
        <td style="text-align: left;">Pitää jalat maassa vaikka 0g:ssä, kunhan maa on ferromagneettista materiaalia</td>
        </tr>
        <tr class="odd">
        <td style="text-align: left;">EMU-avaruuskävelylaitteet</td>
        <td style="text-align: right;">$1000</td>
        <td style="text-align: left;">Parantaa happireservejä 6h mittaisiksi ja mahdollistaa tilan vakautuksen ja hitaan liitelyn avaruudessa</td>
        </tr>
        <tr class="even">
        <td style="text-align: left;">Aseen kannatinlaitteisto</td>
        <td style="text-align: right;">$1000</td>
        <td style="text-align: left;">Yhdelle aseelle -2 Min Str ja -40 Paino</td>
        </tr>
        <tr class="odd">
        <td style="text-align: left;">Hyppymoottori</td>
        <td style="text-align: right;">$2000</td>
        <td style="text-align: left;">Edistynyt ionisuihkuversio <a href="https://pullinen.github.io/valomuurin-tuolla-puolen/">perinteisestä hyppymoottorista</a> ei vaadi erillistä polttoainetta</td>
        </tr>
        </tbody>
        </table>
        <h2 id="liittouman-tiedote-varovasti-nolla-geessä">Liittouman tiedote: varovasti nolla geessä</h2>
        <p>Painovoimattomassa tilassa, eli 0g:ssä, nopeuden muutos edellyttää jotain ulkoista tekijää. Esimerkiksi seiniä pitkin voi “kiipeillä” tai suihkumoottorilla voi edetä haluamaansa suuntaan. Hankalissa kiipeily- tai lentelytilanteissa tarvitaan Athletics- tai Piloting-heittoja. Jos painottomassa tilassa yrittää tehdä jotain fyysistä, kuten ampua, tuplaykköset tarkoittaa, että hahmo alkaa keijua hallitsemattomasti ollen sekä Distracted että Vulnerable, kunnes saa tilansa vakautettua Agility-heitolla. Tilaa ei voi vakauttaa ilman ulkoisia tekijöitä.</p>
        <p>Paineettomassa tilassa kannattaa pitää yllä ehjää avaruuspukua. Jos avaruuspukua ei ole, tai se puhkeaa, heitetään joka kierroksella (noin 6 sekunnin välein) Vigor-heitto, jonka epäonnistuminen johtaa Woundiin. Avaruuspuku puhkeaa esimerkiksi, jos hahmoa vahingoitetaan luodilla tai terävällä esineellä. Puhjenneen avaruuspuvun voi paikata avaruuslaastarilla, jota käyttäessä heitetään Healing-heitto. Healing-heiton onnistuessa avaruuslaastari palauttaa normaalin paineen pukuun, epäonnistuessa taas ilma jää ohueksi. Tuplaykkoset tarkoittaa, ettei avaruuslaastari paranna tilannetta.</p>
        <p>Ohuessa ilmassa voi hengittää, mutta pitkä altistus vie tajun. Hahmo heittää Vigoria minuutin välein ja epäonnistuminen johtaa Fatigue-tason nousuun. Täten saatu Fatigue poistuu, kunhan hahmo saa hengitellä noin 10 minuuttia tavallista ilmaa.</p>
        <h2 id="marsin-hernandez-taas-myrskyn-silmässä">Marsin Hernandez taas myrskyn silmässä</h2>
        <p>Marsin siirtokunta-aseman ympärillä kuohui viimeksi lokakuussa, kun Texasin senaatti ilmoitti, että Ainoan Tähden valtiot eivät suostu luovuttamaan siirtokuntaa Yliplanetaariselle liittoumalle. Muut 44 Pohjois-Amerikan Yhdysvaltojen valtiota olivat jo luopuneet valtauksistaan, kuten Nuukin sopimukseen kuului, ja Texasin mielenmuutos asetti kyseeseen muun muassa sopimukseen kuuluneet tuontitullien poistot.</p>
        <p>Joulunvietosta palannut Marsin kuvernööri Hernandez kertoi tänä aamuna, että Marsilla itsellään ei ole tarvetta saati halua kuulua liittoumaan, ja että siirtokunta on jo käytännössä itsenäinen. Viittaus itsenäisyyteen suututti myös Ainoan Tähden edustajia: Oklahoman ja Arkansasin kuvernöörit ovat jo tuominneet Hernandezin provokaation, ja itse Texasin odotetaan asettuvan samalle kannalle myöhemmin tänään.</p>
        <p>Kerromme lisää tarinan kehittyessä.</p>
        <h2 id="hetero-pietarin-huumausaine--ja-räjähdetukku">Hetero-Pietarin huumausaine- ja räjähdetukku</h2>
        <p>Kaikki tarvittavat piristeet ja päristeet äijien arkeen ja juhlaan. Halusitpa passittaa kaverisi tapaamaan pyhää kaimaani tai järjestää vuosisadan bileet, tee se <em>Alabama style!</em></p>
        <p>Kontaktiton kuhnuritoimitus Pohjois-Amerikkaan (pl. Kalifornia) ja Manner-Eurooppaan alle 48 tunnissa.</p>
        <table>
        <caption>Huumausaineiden vaikutus kestää 1d4 tuntia. Käytön jälkeen heitetään Spirit-heitto, jonka epäonnistuessa hahmo jää koukkuun ja saa asianmukaisen hindrancen Habit, major.</caption>
        <colgroup>
        <col style="width: 12%" />
        <col style="width: 40%" />
        <col style="width: 43%" />
        <col style="width: 3%" />
        </colgroup>
        <thead>
        <tr class="header">
        <th style="text-align: left;">Huumausaineet</th>
        <th style="text-align: left;">Vaikutus</th>
        <th style="text-align: left;">Sivuvaikutus</th>
        <th style="text-align: right;">Hinta</th>
        </tr>
        </thead>
        <tbody>
        <tr class="odd">
        <td style="text-align: left;">Etanoli</td>
        <td style="text-align: left;">+1 Fighting, Performance</td>
        <td style="text-align: left;">Aggressiot tai masennus, -1 Persuasion</td>
        <td style="text-align: right;">20</td>
        </tr>
        <tr class="even">
        <td style="text-align: left;">OpiaattiMix</td>
        <td style="text-align: left;">1 Wound ei vaikuta heittoihin (vaikuttaa edelleen kuiviin vuotamiseen ym.)</td>
        <td style="text-align: left;">Mielen sameus, Notice epäonnistuu aina</td>
        <td style="text-align: right;">50</td>
        </tr>
        <tr class="odd">
        <td style="text-align: left;">Kristallnacht</td>
        <td style="text-align: left;">-1 Fatigue, +1 Smarts-kykyihin (paitsi Notice)</td>
        <td style="text-align: left;">Pakko-oireita, -1 Notice</td>
        <td style="text-align: right;">50</td>
        </tr>
        <tr class="even">
        <td style="text-align: left;">Piriste, hätä, MIL SPEC</td>
        <td style="text-align: left;">-1 Wound, -1 Fatigue, +1 Strength</td>
        <td style="text-align: left;">Vaikutuksen jälkeen 1d4 vahinkoa per tunti vaikutuksen alaisena, armor ei vaikuta</td>
        <td style="text-align: right;">100</td>
        </tr>
        </tbody>
        </table>
        <table>
        <caption>Kranaatteja saa sekä käsikranaatteina, jolloin kantama on 5/10/20, että 40-millisinä, joita ammutaan heittimellä. Hetero-Pietari myy $1000 MGL-kranaatinheitintä, joka viskoo 6 kranaatin lippaasta räjähteitä kantamalla 24/48/96. MGL painaa 12.</caption>
        <colgroup>
        <col style="width: 14%" />
        <col style="width: 6%" />
        <col style="width: 6%" />
        <col style="width: 4%" />
        <col style="width: 4%" />
        <col style="width: 63%" />
        </colgroup>
        <thead>
        <tr class="header">
        <th style="text-align: left;">Räjähteet</th>
        <th style="text-align: center;">Vahinko</th>
        <th style="text-align: left;">Burst</th>
        <th style="text-align: center;">Paino</th>
        <th style="text-align: right;">Hinta</th>
        <th style="text-align: left;">Muuta</th>
        </tr>
        </thead>
        <tbody>
        <tr class="odd">
        <td style="text-align: left;">Dynamiittipötkö</td>
        <td style="text-align: center;">2d8</td>
        <td style="text-align: left;">M</td>
        <td style="text-align: center;">0,5</td>
        <td style="text-align: right;">25</td>
        <td style="text-align: left;">Lisäpötkö dynamiittia lisää vahinkoon +2</td>
        </tr>
        <tr class="even">
        <td style="text-align: left;">Muoviräjähde</td>
        <td style="text-align: center;">3d6</td>
        <td style="text-align: left;">M</td>
        <td style="text-align: center;">1</td>
        <td style="text-align: right;">50</td>
        <td style="text-align: left;">Lisäpauna muoviräjähdettä lisää vahinkoon d6</td>
        </tr>
        <tr class="odd">
        <td style="text-align: left;">Viuhkpanos, Claymore</td>
        <td style="text-align: center;">3d8</td>
        <td style="text-align: left;">L, 180°</td>
        <td style="text-align: center;">4</td>
        <td style="text-align: right;">500</td>
        <td style="text-align: left;">AP 4, vain puolet burst-alueesta ottaa vahinkoa</td>
        </tr>
        <tr class="even">
        <td style="text-align: left;">Kranaatti, sirpale</td>
        <td style="text-align: center;">3d6</td>
        <td style="text-align: left;">M</td>
        <td style="text-align: center;">1</td>
        <td style="text-align: right;">50</td>
        <td style="text-align: left;">AP 2</td>
        </tr>
        <tr class="odd">
        <td style="text-align: left;">Kranaatti, sytytys</td>
        <td style="text-align: center;">2d8</td>
        <td style="text-align: left;">M</td>
        <td style="text-align: center;">1</td>
        <td style="text-align: right;">100</td>
        <td style="text-align: left;">Sytyttää kohteet todennäköisyydellä 5-6, palovahinko 3d6 (ks. CRB s. 127)</td>
        </tr>
        <tr class="even">
        <td style="text-align: left;">Kranaatti, savu</td>
        <td style="text-align: center;">-</td>
        <td style="text-align: left;">L</td>
        <td style="text-align: center;">1</td>
        <td style="text-align: right;">50</td>
        <td style="text-align: left;">Täyttää burst-alueen savulla, joka peittää näkyvyyden (-6 kaikkeen näkemistä edellyttävään)</td>
        </tr>
        <tr class="odd">
        <td style="text-align: left;">Kranaatti, kaasu</td>
        <td style="text-align: center;">-</td>
        <td style="text-align: left;">L</td>
        <td style="text-align: center;">1</td>
        <td style="text-align: right;">100</td>
        <td style="text-align: left;">Täyttää alueen kyynelkaasulla, Vigor-heitto tai Shaken. Peittää myös näkyvyyden</td>
        </tr>
        <tr class="even">
        <td style="text-align: left;">Kranaatti, tainnutus</td>
        <td style="text-align: center;">-</td>
        <td style="text-align: left;">L</td>
        <td style="text-align: center;">1</td>
        <td style="text-align: right;">50</td>
        <td style="text-align: left;">Vigor-heitto tai Stunned</td>
        </tr>
        </tbody>
        </table>
        <h2 id="avaruusrosvous-lisääntynyt-hälyttävästi-vuoden-viimeisellä-neljänneksellä">Avaruusrosvous lisääntynyt hälyttävästi vuoden viimeisellä neljänneksellä</h2>
        <p>Rikollisille päätyvä osuus planeetan ulkopuolelta hankituista resursseista on noin kolminkertaistunut viime vuotisesta, kertoo Tanjinin yliopiston 18 rahtiyrityksen logistiikkaa viimeiset 3 vuotta seurannut tutkimus. Viimeisen vuosineljänneksen aikana esimerkiksi 3% harvinaisista maametalleista, 4% fuusiopolttoaineista ja hätkähdyttävät 12% kullasta päätyi avaruusrosvojen käsiin matkalla siirtokunnista Maahan. Yliplanetaarisen liittouman pääsihteerin toimiston tiedonannon mukaan avaruusrosvouksen vähentäminen tuleekin olemaan yksi liittouman pääprioriteeteista vuonna 2122.</p>
    </body>
</html>